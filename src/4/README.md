آلیس و باب دو ربات هوش مصنوعی از شرکت فیسبوک بودند که یکی از اهداف آن‌ها صحبت با مردم بود. چند سال قبل فیسبوک این دو ربات را به دلیل اختراع شیوه مارموزانه‌ای از صجبت کردن از کار انداخت. این دو ربات پس از مدتی شیوه عجیب و غریبی را برای سخن گفتن با یکدیگر ساختند. برای نمونه بخشی از گفتگوی این دو ربات را ببینید:

```
Bob: i can i i everything else . . . . . . . . . . . . . .

Alice: balls have zero to me to me to me to me to me to me to me to me to

Bob: you i everything else . . . . . . . . . . . . . .

Alice: balls have a ball to me to me to me to me to me to me to me

Bob: i i can i i i everything else . . . . . . . . . . . . . .

Alice: balls have a ball to me to me to me to me to me to me to me

Bob: i . . . . . . . . . . . . . . . . . . .

Alice: balls have zero to me to me to me to me to me to me to me to me to
``` 


شرکت فیسبوک این دو ربات را از کار انداخت. برخی می‌گویند این کار به دلیل ترس فیسببوک از هوش مصنوعی بود اما فیس‌بوک ادعا می‌کند که دلیل از کار انداختنشان فقط بیفایده بودن آن‌ها بود.

شرکت دانش بنیان برادران مجید بجز خود مجید، با دیدن این واقعه و الهام گرفتن از آن، تصمیم گرفت یک آزمایش روی ربات‌های هوش مصنوعی انجام دهد. در این آزمایش $n$ ربات و $m$ زبان وجود دارد. هر یک از ربات‌ها در ابتدا یک زیرمجموعه از زبان‌ها را می‌دانند. (می تواند هیچ زبانی بلد نباشند.)
هر دو رباتی که با هم حداقل یک زبان مشترک داشته باشند می‌توانند با هم صحبت کنند. همچنین یک ربات می‌تواند واسطه دو ربات باشد تا آن‌ها با هم صحبت کنند.

برای مثال اگر ربات اول زبان های A و B را بلد باشد. ربات دوم زبان B و C را بلد باشد و ربات سوم زبان‌های C و D را بلد باشد. ربات اول با ربات سوم می‌تواند به واسطه ربات دوم صحبت کند. در واقعا تعداد ربات های واسطه می‌تواند هرچقدر باشد. هدف شرکت دانش بنیان برادران مجید بجز خود مجید این است که با یاد دادن زبان به یک سری از ربات‌ها شرایطی ایجاد کند که همه ربات‌ها بتوانند با هم صحبت کنند. اما یاد دادن یک زبان جدید به یک ربات هزینه‌ای برابر با $c$ واحد دارد. (زبان جدید باید یکی از $m$ زبان موجود باشد و برای هر یک از زبان‌ها آموزش $c$ واحد هزینه دارد)
از شما خواسته شده تا برنامه‌ای بنویسید که کمترین هزینه‌ای را پیدا کند که با آن بتوان به یک سری از ربات‌ها زبان‌‌هایی آموخت که همه ربات‌ها بتوانند با هم صحبت کنند.

# ورودی
در خط اول ۳ عدد با فاصله می‌آیند. $n$ تعداد ربات‌ها، $m$ تعداد زبان‌های موجود و $c$ هزینه آموزش یک زبان جدید به یک ربات.
در $n$ خط بعدی، در ابتدای خط $i$-ام یک عدد $k$ می‌آید که نشان دهنده تعداد زبان‌هایی است که ربات $i$-ام در ابتدا می‌داند. و سپس $k$ عدد به صورت $L_i$ می‌آیند که نشان دهنده زبان‌هایی هستند که آن ربات می‌داند.

$$1\le n,m,c \le 100$$
$$0 \le k \le m$$
$$1 \le L_i \le m$$

# خروجی
خروجی باید شامل یک عدد باشد. که نشان دهنده کمترین میزان هزینه ممکن است که با آن بتوان به یک سری از ربات‌ها زبان‌هایی آموخت که پس از آن هر دو رباتی بتوانند با هم صحبت کنند.

## مثال ورودی ۱
```
5 5 7
1 2
2 2 3
2 3 4
2 4 5
1 5
```

## مثال خروجی ۱
```
0
```

توضیحات: در این مثال هر ربات یکی از زبان‌های ربات بعدی خود را بلد است پس همه ربات‌ها می‌توانند مستقیم یا با واسطه با هم صحبت کنند. مثلا اگر ربات ۵ بخواهد با ربات ۱ صحبت کند، اول باید با ربات ۴ با زبان ۵ صحبت کند و سپس ربات ۴ سخنان ربات ۵ را به ربات ۳ با زبان شماره ۴ انتقال دهد و ... تا به ربات ۱ برسد. پس هزینه‌ای لازم نیست.

دقت کنید که شماره زبان‌ها با شماره ربات‌ها هیچ ارتباط خاصی با هم ندارد. (مثلا حتما ربات ۵ نباید زبان ۵ را بلد باشد. در این مثال به طور اتفاقی این حالت پیش آمد.)

## مثال ورودی ۲
```
8 7 11
0
3 1 2 3
1 1
2 5 4
2 6 7
1 3
2 7 4
1 1
```

## مثال خروجی ۲
```
22
```

توضیحات: اگر ربات ۱، زبان‌های شماره ۱ و ۴ را یاد بگیرد می‌تواند واسطه بین آن‌هایی که زبان‌های ۱ و ۲ و ۳ را می‌ٔانند باشد با آن‌هایی که زبان‌های ۴ و ۵ و ۶ و ۷ را می‌دانند. به این ترتیب همه ربات‌ها می‌توانند با هم صحبت کنند. کمترین و بهترین جواب دو زبان است که ۲۲ واحد هزینه دارد.